---
title: "27/05/2024"
date: 2024-05-27
tags: ["Reflexión", "Galiza"]
---

Pois hoxe por fin reunín un pouco de valentía e afouteza e fun ao ximnasio. Custoume bastante porque sempre é difícil chegar a un sitio onde non coñeces a ninguén, nin cómo é o sitio, mentres que todos os que están ahí xa o coñecen todo e a todos. Estiven un pouco incómodo porque o monitor fíxome unha táboa de exercicios e logo marchou porque acabou o seu turno, e eu non coñecía quen era o monitor que entraba, polo que estiven uns 15 minutos sen facer nada porque non sabía a qué máquinas tiña que ir ni como funcionaban, foi bastante incómodo. Logo xa me din conta de quen era o novo monitor e me acheguei a él para que me seguira explicando. Fixen un pouco de pernas (vou sobre todo polos nocellos) e por sorte tampouco acabei moi canso, porque non quero ter maniotas. O bo que ten ese ximnasio é que polo mesmo prezo tamén ten piscina, así que igual tamén me empapo algún día.

Polo demáis sigo sen máis novedades. Sigo alternando entre Linux e Windows no meu ordenador según me pete. A verdade é que estou desexando marchar xa de vacacións. Apetéceme estar tirado ao carón da praia sen facer nada, xogando co mobil as miñas partidiñas de xadrez e deixando que as rapazas anden por ahí xogando con novos amigos.
